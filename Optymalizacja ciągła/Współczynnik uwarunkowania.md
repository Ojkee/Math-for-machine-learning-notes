W przypadku zastosowania do rozwiązywania układów równań liniowych $\boldsymbol{Ax=b}$ [[Optymalizacja za pomocą metody gradientu prostego|metoda gradientu prostego]] może zbiegać do minimum dość wolno. Szybkość tej metody zależy od współczynnika uwarunkowania $\kappa=\dfrac{\sigma(A)_\max}{\sigma(A)_\min}$, który jest równy stosunkowi największej i najmniejszej wartości [[Macierz osobliwa|osobliwej macierzy]] $\boldsymbol A$. Współczynnik uwarunkowania mierzy stosunek najbardziej i najmniej zakrzywionego kierunku. Odpowiada to naszemu wyobrażeniu o tym, że słabo uwarunkowane problemy to takie, w których występują długi , lekko nachylone doliny. Doliny te są bardzo zakrzywione w jednym kierunku, ale bardzo płaskie w drugim. Czasami zamiast $\boldsymbol{Ax=b}$ rozwiązuje się układ $\boldsymbol{P^{-1}(Ax-b)=0}$, w którym $\boldsymbol P$ jest tzw. czynnikiem prewarunkującym. Celem jest znalezienie $\boldsymbol P^{-1}$ takiego, że $\boldsymbol{P^{-1}A}$ będzie miało lepszy współczynnik uwarunkowania. Równocześnie $\boldsymbol P^{-1}$ musi być łatwe do obliczenia. 